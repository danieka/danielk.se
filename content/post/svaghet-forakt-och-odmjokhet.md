---
title: "Svaghet, förakt och ödmjukhet"
description: ""
date: "2017-10-10"
categories:
  - "Personal"
draft: true
---

<div class="summary">
<p>Om bristande karaktär och självinsikt. Bjälkar förekommer.</p>
</div>
<!--more-->

# Svaghet, förakt och ödmjukhet.

Jag föraktar svaghet.

Nu när jag har din uppmärksamhet, kära läsare, så ska jag säga att förakt nog är ett för starkt ord. Låt mig förklara.

Jag har en benägenhet att i mina vänners liv se vissa karaktärsdefekter och tänka att deras liv nog hade varit mycket bättre om de bara lyckats ta sig lite i kragen. Ni vet, kämpat lite. Hur svårt ska det vara? Det är så lätt, tycker jag, att se precis vad som är fel i deras liv, se precis vad som behöver göras och att det inte är så svårt. Jag känner inte förakt, inledningen till trots, men jag tycker det är synd att mina vänner inte lyckas komma till rätta med sina brister. Och kanske kan jag känna mig lite överlägsen. Men mest irriterad över att de själva inte verkar förstå att om de bara förändrade sina beteenden skulle deras liv bli så oerhört mycket bättre. 

Du kanske tycker att jag verkar osympatisk och att mina vänner kanske borde ta sig en lång funderare på om man kan vara vän med mig? Du har inte fel om du gör det.

Jag funderade igårkväll lite på vilka drag det är som triggar denna sidan av mig. Det blev en ganska lång lista men högst upp bland Daniels dödssynder har vi prokrastinering och lättja, slösaktighet, brist på uthållighet (som att man ger upp när något är svårt/tar längre tid/ork än man trott) och brist på ansvarstagande. Alla dessa går in under någon slags ta-tag-i-ditt-liv moral. Alla de här, men framförallt prokrastinering är ju brister som oftast slår hårdast mot den som lider av dem. Den som skjuter upp saker gör det oftast bara svårare för sig själv. Nâr jag ser sådant så tänker jag bara att det är så onödigt. Jag vill ju mina vänner ska ha det bra, och sen så gör de sina liv ännu svårare än de måste vara. *Så* frustrerande.

Sen slog det mig att bristerna jag föraktar hos mina vänner är ju precis de brister som jag själv har, och oftast i större mätt än mina vänner. Det är som att jag i mina vänner ser en slags spegling av mig själv, och jag gillar inte det jag ser. Man kan säga att jag föraktar min nästa som mig själv. Om jag gör en liten inventering hos mig själv kan jag checka av alla brister jag räknade upp innan. När det utåt verkar som att jag inte alls lider av bresterna så är det bara för att jag har sådan flyt att mitt liv är ordnat så att det är omöjligt för mig att falla in i dem. Där jag inte har den strukturen så praktiskt taget vältrar jag mig i dem.

Nu har jag skrivit lite om svaghet och lite om förakt. Dags för ödmjukhet.

Det är löjligt att se ner på människor för att de begår samma misstag som jag skulle
---
title: "Kan man bo på båt?"
description: ""
date: "2017-06-23"
categories:
  - "Personal"
tags: ["tro"]
summary: Kan man bo på båt? Eller är det bara knäppt?
---

# Kan man bo på båt?

Eller är det bara knäppt? Om man funderar på bostadsmöjligheter som finns i Stockholm (och ja, man vill bo innanför tullarna) så blir det bara knäppa möjligheter kvar. Nu bor jag hos Thobias och kan inte bo kvar där efter slutet på augusti. Min första tanke var att jag inte är intresserad av hyra i andra hand. Det är för dyrt. För jag vill gärna bo innanför tullarna, jag tycker att det tar för mycket energi/tid att pendla varje dag. Att köpa tycker jag är det knäppaste alternativet. Går det att köpa en lägenhet i Stockholm utan att spekulera på bostadsmarknaden? Tveksamt. Både på bostadsmarknaden och börsen tror jag det är nästintill omöjligt att få till rätt timing på när man ska gå in och gå ur marknaden. Och är man inte beredd att bo i Stockholm 10 eller 20 år och vänta på att priserna återhämtar sig skulle jag vara försiktig med att köpa bostad.

Min alldeles egna knäppa tanke var att köpa en båt och bo på den. På plussidan så kan jag för 10 000-tals kronor äga min egen bostad. Det är mindre än en procent av vad en etta i Stockholm skulle kosta mig. Jag skulle fortfarande ha gångavstånd till jobbet och kyrkan. Klart att det finns många nackdelar. Det är trångt, risken finns att det blir kallt på vintern, kondens, hygien, tvätt etc.

Jag har fått ett erbjudande av en vän att ta över hennes hyreskontrakt. Det är ett generöst erbjudande. Jag skulle hyra en etta på Norrmalm för det facila priset av 8000 kronor i månaden. Om man rädd att det är dyrt att bo på segelbåt: för 8000 kronor i månaden kan man lägga ganska mycket på el och underhåll. Som jag ser det skulle jag betala 8000 för att slippa fuktproblem och inte behöva dras med frihetskänslor.

Hyresrätt, bostadsrätt och båt. Tre knäppa möjligheter. Men det kanske är bäst att vara knäpp på det konventionella sättet som alla är överens om att det egentligen inte är knäppt. För om det är knäppt är vi ju alla knäppa, och det kan ju inte stämma.

---
title: "Demonstrationsrätten är inte valbar"
description: ""
date: "2017-08-25"
categories:
  - "Personal"
tags: ["politik"]
draft: true
---

# Demonstrationsrätten är inte valbar

Detta är ett svar på Maria Heeds ifrågasättande av att högerextremister ska få demonstrera. Du hittar hennes text på [DN](http://asikt.dn.se/asikt/debatt/hur-kan-mobbarna-fa-ta-pa-gatorna/).

## Tes
Demonstrationsrätten är inte ett val, det är ett måste för behålla vårt liberala samhälle.

## Motivering
Heed frågar: Ska vi verkligen låta högerextrema demonstrera?

Heed har rätt i att livet vore både lättare och trevligare om vi kunde få bort högerextremister från gator och torg. Men demonstrationsrätten, och yttrandefriheten i stort, är till för att skydda grupper som annars inte hade hörts. I dag diskuterar vi högerextrema krafter men jag skulle tro att när det marscherades för kvinno- och HBTQ-rättigheter då var det många som resonerade som Maria Heed. Att allt vore bättre om de inte fick demonstrera. Jag jämför inte rörelserna men vill visa på att demonstrationsrätten var nödvändig för de framsteg som många före detta marginaliserade grupper gjort de senaste århundradet.

Demonstrationsrätten är till för oliktänkande och de flesta progressiva rörelser börjar som en liten grupp oliktänkande. Utan demonstrationsrätten stelnar samhället i konservatismens rigor mortis.

Tack och lov är det inte alla demonstrerande grupper som lyckas förändra samhället och jag önskar högerextrema grupper en tynande tillvara i samhällsdebattens obetydliga utkant. Men demonstrationsrätten är till för att skydda Prideparad och ensamkommande flyktingar likväl som nazister. Vi kan inte han det ena utan det andra utan att bli en skendemokrati.
---
title: "Ut ur saltkaret: Evangelisten"
description: ""
date: "2020-12-12"
categories:
  - "Personal"
summary: Första delen av en längre recension av "Ut ur saltkaret".
draft: true
---

# Ut ur saltkaret

> Vi vet alltså vad det är att frukta Herren, och därför försöker vi vinna människor.  
> 2 Kor 5:11

Det här en del av en längre recension av "Ut ur saltkaret"[^1] av Rebecca Manley Pippert. Det här är en bok som jag verkligen vill lära mig av, och också tillämpa, och det som jag märkt fungerar bra då är att skriva en recension av boken. Så detta är lika mycket en recension som det är en sammanfattning av boken.

Boken i sig är ganska svår att sammanfatta eller recensera då den till stor del bygger på fantastiska berättelser ur författarens liv. En stor del av behållning från boken är hennes vittnesbörd. Om du tycker att boken verkar intressant utifrån min recension så rekommenderar jag dig att läsa själv läsa den.

Boken går att dela in i fyra delar: evangelisten, hantverket, apologetik och kyrkan. I denna delen kommer jag att gå in på evangelisten.

Jag känner att "evangelisten" inte riktigt är rätt ord, för då tänker jag på någon som fått ett evangelium uppkallat efter sig. Men, boken handlar om att evangelisation, och den som evangeliserar måste ju kallas för evangelist. Det känns främmande, men jag kommer inte på något bättre ord.

Första delen av boken handlar alltså om evangelisten. Manley är här inte intresserad av vad vi gör, eller hur vi gör det, utan av vem vi är. Hennes tes är att för att vara salt och ljus så måste vi leva ut det kristna budskapet. Innan vi kan evangelisera måste vi bli evangelister. När vi blivit det kommer evangeliserandet komma lite av sig självt. Med tankesättet är det både enklare, men också mycket svårare, att evangelisera.

Manley är väldigt Jesus-centrerad genom boken, och menar att vi också ska vara det. Vi har anledning att inspireras av honom på alla plan. Hon börjar därför med att beskriva de delar av Jesus personlighet som hon tror är viktigast för evangelisation.

För det första så blev Gud människa. Vår mänsklighet är inte en svaghet, utan en styrka. Vi vill ju nå andra människor, vilket innebär att vi måste känna med dem, känna empati med dem och älska dem. Om ser till de aspekterna av att vara människa, då är Jesus en mänskligare människa än vad vi är. Jesus ville ha nära relationer med alla människor han mötte, och han såg dem precis som de var, med alla fel och brister, och älskade dem ändå. Det religösa etablissemanget tyckte att Jesus var för mänsklig och för oreligiös. Jesus älskar som bara Gud kan, men vi ska sträva efter älska våra medmänniskor med samma kärlek. Kanske är det första steget i evangelisation att släppa in människor i våra hjärtan? Så att vi drivs av kärlek, inte av plikt eller en abstrakt tanke om mission.

Jesus frågar aldrig någon om den vill följa med till synagogan. Han förmedlar sitt budskap där han är, på gator, arbetsplatser och hemma hos vänner och främlingar. Det fanns inga former eller ritualer som skulle följas.

Jesus är både Gud och människa, och det genomsyrar hans "evangelisation". Först när han på ett mänskligt plan identifierar med den han pratar med men också genom att med sin gudomlighet vara radikalt annorlunda.

[^1]: Jag har läst boken på engelska, så mina översättningar kan halta något

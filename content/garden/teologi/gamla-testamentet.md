---
title: "Gamla testamentet"
categories:
  - Garden
---

# Gamla Testamentets omvärld

Största delen av gamla testamentets (inkl. apokryfernas) skildringar berör tiden mellan 1 500 f.Kr - 63 f.Kr.

## Mellanösterns stormakter

1550 - 1200 f.Kr  
Fem stormakter dominerar: Egypten, Assyrien, Babylonien, Hettiterna och Mitanni

1200-934 f.Kr  
Vid 1200 talet så försvagas stormakterna, av oklara anledningarna, och detta leder till att nya folk träder fram som filistéerna, israeliterna, Ammon, Moab, Edom. Tiden kännetecknas av folkvandring.

934 - 610 f.Kr  
Det nyassyriska riket uppstår och är det första imperiet som uppstår i Främre orienten. Nyassyrien har Nineve som sin huvudstad. Riket är som störst under 650 f. Kr. Babyloner och meder anfaller riket som kollapsar.

610 f.Kr - 539 f.Kr  
Det nybabyloniska riket tar assyriens plats som den dominerande makten. Nebukadnessar är en av babyloniens viktigaste regent som exapanderar territoriet och erövrar Egypten. Babylon är rikets huvudstad.

539 - 332 f.Kr  
Det persiska riket dominerar främre asien. Kyros gör stora erövringar. Det persiska riket blir det största imperiet i Främre orienten. Det persiska riket hade en politik av att flytta tillbaka folken till sina tidigare platser och då fick också Juda flytta tillbaka från exilen.

332 - 63 f.Kr  
Alexander den Store enar de grekiska stadsstaterna och erövrar persernas rike. Efter hans död delas riket mellan hans fyra generaler.

## Geografi

Geografin i Främre asien är speciell på grund av Rift valley. Israel ligger i skarven mellan kontinentalplattorna. Förhållandena i den bördiga halvmånen lämpar sig väl för jordbruk. Israel präglas av stora höjdskillnader. Från Juda bergsbygd till Döda havet. Det finns stora temperaturskillnader i landet.

Fyra regioner: den centrala bergsbygden, kustslätten, Jordandalen och transjordanska höglandet. Handel blev viktig på grund av den varierande geografin. De två viktiga handelslederna är kustvägen och kungsvägen, som gick genom Negev och upp i det transjordaniska höglandet. Handelslederna band samman de olika rikena i Främre asien. Det skapad förutsättning för bosättningar att växa upp runt vägarna.

## Sociologi

Samhällena är släktbaserad fokuserade runt familjen, släkter och stammar. Både stora och små familjeenheter var viktiga. Patrilinjär och patriarkal kultur. Klaner kunde ha ekonomisk och juridisk funktion. Klaner kunde ha koppling till vissa regioner. Den största sociala enheten var stammar. Det är oklart vilken roll som Israels stammar spelade. I det vardagliga livet var det främst klanen och familjen som var viktig. Stammar var kanske viktigast för territoriell indelning.

Patron och klientförhållanden var viktiga under perioden.

Utsatta grupper under perioden var kvinnor, änkor, föräldralösa, prostituerade, invandare.

Slavar delades upp mellan krigsslavar och slavar som stod i ekonomiskt beroende.

Jordbruk och djurhållning var basen i ekonomin och handeln var avgörande för utveckling av samhället.

Folket var en blandning av nomader, halvnomader, bofasta stads- och bybor.

Det utvecklas en form av stadsstater med instutitioner som förvaltade, och hade auktoritet, över bestämta territorium. I synnerhet längs med handelsvägarna. Megiddo och kapernaum är ett exempel på sådana stadsstater.

## Litterära förhållanden

Kulturerna är muntliga kulturer, få är skrivkunniga eller läskunniga. Man samlade och förmedlade berättelser muntligt. Författare av dessa böcker var både författare och redaktörer av befintliga berättelser.

Efter Jerusalems förstörelse 587 utvecklades alfabetet till kvadratskrift genom influenser från arameiska. Som andra semitiska språk var klassisk hebreiska en konsonantskrift. Vokaler lades till i hebreiska vid 700-talet e.Kr.

Tidigaste inskrifter är från 900-talet f.Kr. Meshastenen, 850 f.Kr, som talar om kung Omri. Man använde papyrus och skinn för att skriva ner texter, därför finns få texter bevarade.

Gamla testamentet kallas i judisk tradition Tanak. Som består av:

1. Torah (Lagen):              Moseböckerna
2. Neviim (Profeterna):     Historiska böcker & profetböcker (ej Daniel)
3. Ketuvim (Skrifterna):    Övriga

Romersk-katolsk tradition inkluderar även deuterokanoniska skrifter i Gamla testamentet medans protestantisk tradition följer judisk kanon.

# Kanon

Torah och pentateuken är gemensam i judisk, luthersk och katolks kanon. Judisk kanon slutan med andra krönikeboken. Luthersk och katolsk kanon slutar med Malaki men katolsk innehåller även deuterokanoniska. Det är tydligt att Jesus inte såg de deuterokanoniska böckerna som heliga skrifter. Jesus har en judisk kanonsyn då han refererar till Abel från {{< bible "1 Mos" 4 8 >}} och Sakarja, Berejaks son, från {{< bible "2 Krön" 24 21 >}} som är först och sist i den judiska kanon {{< bible "Matt" 23 35 >}}.

Apokryferna och deuterokanoniska syftar på samma böcker, men orden hanterar böckerna annorlunda. Apokryferna anses som viktiga men inte heliga böcker. Deuterokanoniska böckerna läggs till den katolska kanon av kyrkomötet i Trent 1562.

Hela Tanak är utandad av Gud {{< bible "2 Tim" 3 16 >}}.

Nya testamentet annonseras i Gamla testamentet {{< bible "Jer" 31 31 >}}.

Bibel 2000 bygger på den hebreiska grundtexten. Men innehåller den katolska kanonordningen och inkluderar apokryferna. Boken används som helig skrift i evangelisk-lutherska kyrkan.

# Gamla Testamentet

Det finns två textsamlingar som ligger till grund för GT. Dels den masoretiska texten (MT) vilket är en hebreisk version av GT vilket används av judar och protestanter. Septuaginta (LXX) är en grekisk version av GT som används av katoliker och ortodoxa. Båda två är svåra att datera. Septuaginta var vanlig under Jesus tid och användes av den tidiga kyrkan. Som en motreaktion mot kristendom gick judarna tillbaka till den masoretiska texten för att skilja sig från de kristna. Luther argumenterade för att man skulle gå från LXX till MT.

Vad är skillnaden mellan biblisk och modern historieskrivning? Vad är definitionen för historia? En modern historiesyn är naturalistisk, men inomvärldsliga skeenden så är inte GT historia. Men har vi ett vidare begrepp där historia är en intellektuell redogörelse för händelser, då är GT historia.

Innan vi värderar GTs historieskrivning måste vi veta dess genre. GT är en historieskrivning, men skiljer sig från modern historieskrivning i det att ekonomiska, sociala, militära eller stormaktspolitiska faktorer som styr folkets historia, utan troheten gentemot Gud och Guds handlande. Liksom andra historieskrivningar i Främre orienten är det naturligt att gud(ar) styr historiens gång. Isreals historieskrivning skiljer sig dock med att det är en, monoteisk, Gud som styr historien och man skildrar sina kungar ganska negativt.

Det finns teologiska syften formar berättandet, författaren vill inte bara förmedla information utan har också ett ideologiskt eller teologiskt synsätt. I GTs historiska böcker är förbundsteologin central. All form av historieskrivning är tolkande, eller ideologisk, i någon form.

Alla arkeologiska fynd är förvisso neutrala, men måste tolkas. Arkeologins roll har gentemot teologin har skiftat, från att vara en integrerad del till att vara hel skild. Idag finns det olika strömmningar. Arkeologiska fynd är till sin natur väldigt fragmentariska. Det finns två olika skolor, minimalister och maximalister. Minimalister är skeptiska till GTs historieskrivning och menar att böckerna är skrivna i exilen och är mycket skeptisk till påståenden före exilen. Om något ska hållas för sant måste det bekräftas av arkeologiska find. Maximalister menar att texternas lokalfärg, skildringar av mycket gamla traditioner med verklighetsanknutna beskrivningar av personer och händelser, ger GT trovärdighet.

Skäl för historisk trovärdighet är:
(plocka från presentationen)

## Dess plats i kyrkan, gudstjänstlivet och förkunnelsen

GT lästes som helig skrift och det finns 250 citat i NT och 40 av dem är sagda av Jesus. Det finns ännu fler hänsyftningar. NT genomandas alltså av GT, t ex uppenbarelseboken innehåller inga direkta citat från GT, men tar ändå gestalt av den.

NT vill visa på hur GT uppfylls i NTs skeenden. I Matt "för att det skulle fullbordas som det var sagt genom profeten".

Vi kan se skillnader i ordalydelsen från GT till NT. De kan finnas av olika orsaker. T ex olika översättningar eller att man parafraserar citatet. En viktig princip är den typologiska där skeenden i GT ses som typer för det som händer i NT. T ex hebr där förebilden offer fullbordas i Jesus.

Psaltaren och profeterna har större vikt i kristen tradition än judisk tradition. Arvet från synagogan med textläsning och utläggning lever kvar. GT har från början varit en central del av den kristan kyrkan.

Även om det var så så har användandet av GT motsatts både inom och utom kyrkan. Först ut var Marcion under 100-talet, för honom var GT bara en judiskt skriftsamling som han inte kunde få ihop med bilden av gud i NT. Han rensade också ut GT-liknande gudsbeskrivelser ur NT. Dessa tankar har återkommit i kyrkan. T ex under upplysningen och liberalteologin.

Länge så var ett allegoriskt bruk av GT populärt. Det ligger nära det typologiska bruket, men leder till konstiga tolkningar. I Luther finns ett tydligt kristologiskt bruk, att GT syftar fram till Jesus. Under 1600-talet, Luthersk ortodoxis tid, textens historia och konreta tillämpningar fick kliva tillbaka för den typologiska. GT fick sedan en mindre betydelsefull roll, förutom inom väckelserörelser där det fanns ett intresse för hela Bibeln.

I Svenska kyrkans bekännelseskrifter står det inte så mycket om GTs relation till NT, förmodligen för att det inte borde behöva lyftas. Ord från Gud, 1975.

Die verbum berör för katoliska kyrkan GTs roll i skriften. De ser skrifterna tydligt som heliga skrifter. Gud har ordnat det så att det nya ligger fördolt i det gamla och att det gamla upplåts i det nya (Augustinus).

GT har alltså sin givna plats i kyrkan. Det har tvistats om det men GT har ändå behållt sin ställning.

I fornkyrkan förekom lexio continua, vilket är i motsats till perikopsystemet som vi använder idag. Detta systemet utformades under medeltiden i den västliga kyrkan. Ställningen för GT blev något svagare, men kompenserades genom ett tydligare fokus på Psaltaren.

I den tidiga kyrkan så liknar Psaltarbruket det som var med andra böcker. Först under 200-, 300-talet blev det en böne- och sångbok. Psaltaren har en stark ställning i den evangeliska sångtraditionen.

Vi kan se en sentida renässans, t ex sjunga psaltarpsalmer med omkväden. I senaste evangelieboken så finns det numera en psaltarperikop till varje söndag. I evangelieböckerna från tidigare 1900-talet förekommer bara några få GT texter.

GT finns också i kyrkans liturgi, framförallt i östliga kyrkor. Två moment har tydliga GT kopplingar. Sanctus före nattvarden och den aronitiska välsignelsen.

Alla genrer av i GT går att använda för predikan. Man har inte använt GT så ofta för predikningar men oftare för kasualtal eller ingångsord. Även om man predikar över evangelieperikopen används GT texten som stödtext.

I Exodus har många sett en rad typologiska förebilder så som fängenskapen i Egypten, Röda havet, kopparormen etc.

Profetisk predikan, inom Svenska kyrkan är det att tydligt ta ställning i närmast politiska frågor. Rymmer en kollektiv förståelse av synd och nåd och är motkulturell och kritisk mot samhället.

Inom frikyrkan menas det mer att det rör församlingen. Den profetiska predikan ska ge vägledning in i församlingens specifika situation. Det profetiska står inte då i motsats till kyrkoåret eller evangelieboken, men att man ska vara öppen för andens profetiska tilltal när man jobbar med texterna.

Det sociala patoset står under det om utkorelsen. Profeternas predikan måste ses i rätt sammanhang där social predikan har sin rötter i förbundet. Sociala orättvisor är tecknet på att förbundet är ur funktion.

Om predikan inte är profetiskt så riskerar predikan att falla platt och inte lämna något avtryck. Predikan ska vara exegetisk, liturgisk och profetisk. I GT riktas oftast det profetiska till Guds folk. Primärt så är det profetiska tilltalet till den egna församlingen. Det profetiska har sociala aspekter, men kan aldrig defineras av det.

## Gudsbilden

Blumentahl drar slutsatsen att Gud är en förövare (abusive).
Bruggeman: An inner tension at the the core, alltså att han är oberäknelig.

Longman s 103, Continuity vs , Dispensationalim, Theonism.

### Discontinuity

Gud i GT och Gud i NT är inte samma Gud. Gud i GT är ond och Gud i NT är god är definitionen på gnosticism.

### Continuity

Gud i GT och NT är samma Gud. Apologeter som försvarat att Gud i GT är god är Ireanaus och Tertullianus. Ireanaus presenterar Regula Fidei, alltså trosregeln.

### Dispensationalism

Menar att Gud verkar annorlunda i samtliga förbund, men trogen samtliga sina förbund. Discontinuity.

### Teomismen

GT är relevant i sig själv för oss idag. Continuity.

### Trosreglen

Trosregeln bygger på insikten om att Gud är god, och Bibeln kan bara tolkas inom den ramen. Bengt Hägglund menade att tronsregel är något utifrån Bibeln, alltså den står inte med i Bibeln, som inte är i motsättning till Bibelns budskap. Trosregeln förutsätts i Bibeln och trosregeln innebär att vi ska tro att Gud är absolut perfekt, god, outgrundlig och barmhärtig.

Judar och kristna tror i motsättning till gnostikerna att Gud är god.

Childs menar att GT ska läsas utifrån trosregeln och kommer fram till att Gud är god.
Brueggeman säge att läsningen av GT ger trosregeln och hans slutsats är att Gud är oberäknelig.

# Moseböckerna

De äldstes stadgar var en tolkning av lagen som gjorde det möjligt att följa lagen. Fariséerna använda sig av dessa. Jesus var kritisk mot denna. Eftersom vi läser lagen efter Nya Testamentet är en sådan tolkning inte möjlig för oss.

Jesus bekräftar lagen som varken ska upphävas eller ändras {{< bible "Matt" 5 17 18 >}}.

## Författarskap

Mose har enligt judisk, och kristen, tradition skrivit stora delar av Moseböckerna. Nya Testamentet utgår från denna traditionen. Detta var det vanliga synsättet fram till 1800-talet då den dokumentära hypotesen växte fram.

## Pentateukens tema

Moseböckernas genre ska enligt Wenham beskrivas som Torah, alltså "levnadsregler", i formen av en biografi över Moses. Det finns tre viktiga teorier för pentateukens genomgående tema. {{< bible "1 Mos" 12 1 3 >}} är programmatisk för det följande narrativet med fyra distinkta element: landet, arvingar, förbund och välsignelse för alla folk. Välsignelsen för alla folk får inte ens en partiell uppfyllelse i Pentateuken, bortsett kanske från vissa av Abrahams och framförallt Josefs gärningar.

### Martin Noth

Noth utgår från att berättelerna som idag är Pentateuken började som korta berättelser som sedan blivit längre och broderats ut före det att de fick sin skrivna form. Genom att skala bort det överflödiga och hitta den gamla kärnan kan man identifiera Pentateukens teman som: ledning ut ur Egypten, ledning in i förlovande landet, löften till patriarker, ledning i ökenen och uppenbarelsen på Sinai. Noth menar att det viktigaste temat och kärnan i Pentateuken är att Gud förde Israel, eller i varje fall några av Israels stammar, ut ur Egypten. Han menade att temana i sin orala tradition inte hade någon koppling utan den sammanhängande berättelsen kom först när Pentateuken skrevs ner.

### Gerhard von Rad

Gerhard von Rad menar att den tidigaste formen av Hexteukens - han räknade Josua som Pentateukens fortsättning och upplösning - hittas i {{< bible "5 Mos" 25 5 9 >}}. Denna text innehåller alla viktiga episoter i Pentateuken: patriarkernas kallelse, slaveriet i Egypten, uttåget och erövringen av landet. von Rad menar att Yahvisten haft störst inflytande på Pentateuken genom att lägga till många detaljer i berättelserna. Den Yahvistiska Pentateuken fokuserade på två förbund, med patriarkerna och förbundet på Sinai. von Rad menar att Prästkällan integrerats i Pentateuken vid ett senare tillfälle. von Rad menar att Pentateuken formats av kombinationen av Yahivist och Prästkälla. von Rad ser löftet till Abraham och dess uppfyllelse som Pentateukens enande tema.

### David Clines

Noth och von Rad försöker hitta Pentateukens tema genom att utforska dess tillkomst, från korta berättelser till dess slutgiltiga form. Clines, och många med honom, menar att detta låter detaljer ta fokus från helheten och att diakrona metoder lätt blir spekulativa. Clines menar att vi ska börja i textens nuvarande form eftersom det är den enda versionen vi säkert kan veta hur den ser ut. Där Noth och von Rad med "teman" menar viktiga händelser menar Clines att tema är "handling med emfas på konceptualiserad innebörd/mening", det är författarens agende med att skriva verket. Clines menar att Pentateukens tema är det delvisa uppfyllandet av löftena till patriarkerna, Guds initiativ i en värld där människors egno initiativ får ödesdigra konsekvenser och bekräftelse av Guds ursprungliga tanke med människan. Liksom von Rad menar Clines att patriarklöftena innehåller tre komponenter: arvingar(folket), förbundet och relationen mellan Gud och människa och landet. Varje element är beroende av de andra.

## Deuteronomistiska historieverket (DH)

5 Mos -> Jos, Dom, Sam, Kung: ett gemensamt historieverk som satts samman med samma person

Martin Noth menar 1943 att det finns en person, Deuteronomisten (Dtr), som tog 5 Mosebok och lade till lite berättande text i 5 Mos och tog olika traditioner som finns i de historiska böckerna och formade dem till det deuterenomistiska historieverket. Dtr gjorde det under exilen i Babylon som ett sätt att förklara hur man hamnade i exilen, man hade brutit mot lagen trots att man fått uppmaningen att följa lagen.

Crossskolan menar att det har funnits två upplagor av DH. Först fanns Dtr 1 som sammanställde pa 700-talet under Josia. Syftet var då att hylla Josia och sydriket. Under exilen kom Dtr 2 som lade till ytterligare text för att förklara exilen och vaför Josias reform inte gjorde att det gick bra hela tiden.

Smendskolan menar att det fanns tre upplagor av DH. 2 Dtr lade till profetiorna i böckerna och 3:e Dtr lade till lagbitarna.

Senare utveckling är att:

- varje bok är skriven för sig och att man bara satt dem bredvid varandra. Invändningen är varför det finns övergångar och starka kopplingar mellan böckerna i DH.

- Pandeuteronomism är att teman i 5 Mos går att hitta i hela Bibeln, så det är inte konstigt att de finns i DH.

- Sam - Krön är en tidigare upplaga och att 5 Mos - Dom har inspirerats av de historieböckerna.

### Bokens syn

Boken stämmer in i att Jos - Kung på något sätt en litterär enhet. Sammanförda och med en teologi som speglar 5 Mos. Sammanställningen är gjord utifrån exilens perspektiv och sammanställd då. Boken menar mot att Jos - Kung kan ha skrivits långt tidigare, de måste inte ha skrivits under exilen. Avfall och exil är teman som funnits tidigare än själva exilen. Boken menar också att kriterier för att fastställa olika redigeringar av DH är orimliga för att alla spänningar i texten ska lösas med att det är två olika författare. Även i andra texter har man upprepningar och olika ordval utan att det är olika författare. Varför ska man anse att endast 5 Mos har influerat DH? Det finns många teman i DH som går tillbaka till pentateukens tidigare böcker. Boken menar att det enda vi säkert kan veta är att gamla testamentets böcker växt fram gradvis och i symbios med varandra.

## 1 Mos

Abraham - trons fader {{< bible "1 Mos" 12 1 3 >}}. Hans fundament är inte landet utan Gud som leder honom till hans nya hemland. Abraham är runt 80 år när han kallas. Abraham lämnar allt för att följa Gud.

Släkttavlorna blir en indelning för boken.

### 1 Mos: 22

Abraham räknade med att Gud skull uppväcka Isak {{< bible "Hebr" 11 19 20 >}}. Abraham hade fått löfte att det var genom Isak som hans avkomma skulle räknas {{< bible "Rom" 9 7 >}}. Abraham har litat på Gud, men också fått se Guds löften gå i uppfyllelse. Han hade fått sin son Isak trots att han trodde det var omöjligt.

{{< details "Predikoövning" >}}

Detta är resultatet av en predikoövning över 1 Mos 22:1-19. Övningen genomfördes under 20 minuter därför är arbetet väldigt halvfärdigt och inte särskilt genomtänkt och kan vara en felaktig läsning av texten.

Teman:

- Abraham undanhåller inget från Gud
- Gud vill inte ha ett människooffer
- Gud förser ett offer

#### Abrahams tro och förtröstan, v. 1 - 8

Har du varit nytt på ett jobb och följt instruktioner som du inte förstått? Gud begär här att Abraham ska offra Isak, som Guds löften ska uppfyllas genom. Trots att Abraham inte förstod så trodde han att Gud kan göra det som är omöjligt.

Tillämpning: Vi får tro att Gud gör det som är omöjligt

#### Gud förser, v. 9 - 14

När vi läser texten tycker vi att det är avskyvärt att Gud ber om offret. Men samtidigt stämmer det inte med vår övriga bild av Gud. Gud ber egentligen inte om själva offret, utan om offerviljan.

Finns det något i ditt liv som du är beredd att offra allt för? Vad skulle du göra för din familj? Eller vad skulle du offra för att rädda ditt eget liv?
Vad skulle du offra för att följa Guds vilja? Hur många föräldrar har inte sett sina barn dö martyrdöden för Gud? Det vi inte är beredda att offra det är vår avgud.

#### Gud befäster sina löften, v. 15 - 19

Gud visar att genom allt är han trofast och håller sina löften, även om Abraham inte kan se eller förstå hur de ska uppfyllas.

Tillämpning: Vi får lita på Guds löften, även de vi inte förstår.

{{< /details >}}

## 2 Mosebok

Mose, som mördare, är temperamentsfull som person. Gud legitimerar inte mord, men kan använda mördare.

Abraham levde ca 1 800 f. Kr.
Exodus äger run ca 1 400 f. Kr.

Pesach betyder gå förbi.

Uttåget kan ha skett över Aqaba-viken. Se Lennart Möller, The Exodus Case. Berättelsen i 2 Mos är en mikroskopisk variant av

Mose liv - vårt liv  
Kallelsen - kallelsen, kap 3  
Slaveriet - synden, kap 4 - 11  
Röda havet - dopet, kap 12 - 14  
Landet - himlen

Kap 25 - 40 om tabernaklet. Platsen där Gud bor.

## 3 Mosebok

Boken fokuserar mycket på prästtjänsten. Mycket av materialet är svårt att förstå för en nutida läsare. När vi läser om offer har vi svårt att visualisera, och svårt att se poängen, med det vi läser. Det kan även vara oklart hur relevanta texterna är för oss. Det är även svårt att veta hur texterna ska tolkas, hur påverkar de oss. Trots detta är 3 Mos en nyckel för att förstå nya testamentet.

Det är viktigt hur Israel lever eftersom de är Guds utvalda folk. Särskilt hur de uppträder i tabernaklet.

Hierarki:  
Mänsklighet - Israeliter - Levi - Präster - Överstepräst  
Världen - Israels land - Jerusalem/Tabernaklet - Det heliga - Det allra heligaste
Vardagar - Högtider - Sabbaten - Den stora försoningsdagen

### Offerlagar: kap 1 - 7

Fokuserar på prästernas tjänst till Gud. Offrena kan delas upp i fem kategorier:

- Brännoffer  
  Det enda offret där man bränner hela djuret. Fokus är tillbedja till Gud, enom att offra visar du att du ger dig själv till Gud.
- Matoffer  
  Görs som ett tillägg till det vanliga offret, eller som ett alternativ för de som inte har råd att offra boskap. I regel offras bröd.
- Gemenskapsoffer  
  Görs för att fira ett bönesvar, eller för att ge ett löfte till Gud. Gemenskap mellan den som ger offer, prästen och Gud.
- Syndoffer  
  Syndasoning, djuret får ta synderna för den som offrar. Prästen stänker blod på altaret, för att rena altaret som har blivit orent av folkets synd. Genom det blir folket förlåtet och relationen återställs till Gud.
- Skuldoffer  
  Syndoffer renar synd, skuldoffer renar orenhet?

Vid alla offer är det viktigt att djuret är felfritt. Syftet med offren är att upprätthålla en god relation med Gud. Dessa offer skedde utöver offer som skedde vid särskilda tider på dagen eller året.

### Prästerna: kap 8 - 10

Är centrum i boken och fokuserar på hur präster ska vigas. Berättar om när Mose prästviger Aron och Aron början sin prästtjänst. Arons söner, Nadabs och Abihus, tjänstgjorde på ett felaktigt sätt. Det gick då ut eld från Gud som dödade dem. Detta framhäver hur viktigt det är att Israel gör rätt i närvaron av en helig Gud. Jämför med Ananias och Safira {{< bible "Apg" 5 1 11 >}}.

Aron och hans söner blev prästvigda, och det är fortfarande så inom judendom. Arons släkt är alla leviter, men inte alla leviter är inte av Arons släkt. Alla leviter har en kallelse att ta hand om templet och tabernaklet, men bara Arons släkt hade kallelse till att bli präster.

### Orenhet: kap 11 - 16

Fokuserar på prästernas tjänst till folket. Orenhet verkar ha att göra med liv och död, t ex att röra vid en död gjorde dig oren. Motsatt relaterar liv till renhet.

Att dela upp djur i rena och orena visar att Israels folk har en annorlunda ställning till Gud. Israel skulle inte äta som andra, för de var inte som andra. Många av orena djur är rovdjur, som alltså orsakar andra djurs död.

Offerdjur - Präster  
Rena djur - Israels folk  
Orena djur - Mänskligheten

Tre saker som orsakar orenhet:

- Barnafödande, kanske relaterat till blodförlust
- Hudsjukdomar
- Förlora kroppsvätska, blod eller säd

På den stora försoningsdagen så renar man, en gång per år, tabernaklet från folkets orenhet. Det genomförs ett syndoffrer på den stora försoningsdagen. Syndabocken fick ta folkets synd och orenhet och sedan skickade man ut bocken i öknen. Man fastade ett dygn från både mat och dryck.

### Helighet: kap 17 - 28

Ni ska vara heliga, ty jag är heliga {{< bible "3 Mos" 19 2 >}}.

- Felaktiga offer och blodförtäring
- Förbjudna sexuella handlingar
- Helighetslagar - "Du ska älska din nästa som dig själv" {{< bible "3 Mos" 19 18 >}}
- Straff
- Prästernas helighet
- Högtiderna
  - Påsk
  - Veckohögtiden (Pingst)
  - Lövhyddohögtiden
  - Nyår
  - Den stora försoningsdagen
- Skådebröden
- Heliga år: Sabbatsår och Jubelår
- Välsignelser och förbannelser
- Löften, om man gett ett löfte till Gud

## 4 Mosebok

Pilgrimsboken. Är mer berättande än 3 Mos. Fokus är att göra sig redo för Kanaans land. Folkets klagan är återkommande i boken. Största krisen är i Kadesh när spejare rapporterar att de aldrig kommer klara att inta Kanaan.

### Sinai: kap 1 - 10

- Folkräkning
- Leviternas uppgifter: Vaktar och flyttar tabernaklet
- Rening av lägret
  - hantering av misstänkt orenhet
  - den aronitiska välsignelsen {{< bible "4 Mos" 6 24 27 >}}
- Tabernaklets insida: Leviterna ordineras
- Folket redo att gå in i Kanaan

### Vandning: kap 11 - 12

- En hoppfull start när folket tågar in i Kanaans land.
- Tre klagolåtar:
  - Folket: Vi har det dåligt {{< bible "4 Mos" 11 1 >}}
  - Folket: Vi har inget kött {{< bible "4 Mos" 11 4 >}}
  - Aron och Miriam: Invänder mot att Mose leder folket {{< bible "4 Mos" 12 2 >}}

### Kadesh: kap 13 - 19

- Spejarna (12 st - en av varje stam), landet flödade av mjölk och honung, men de blev rädda för kanaanéerna.
  - Otro på Gud och på löftet till Abraham. Folket blir rädda och tycker det verkar omöjligt.
  - Straffet: får vandra 40 år i öknen, folket vill dö i öknen och det är det de får göra också. Paulus varnar mot otro och hänvisar till ökenvandringen.
- Offerlagar (och hörntofsar)
- Uppror mot ledarskapet: Marken slukar upprorsmännen och det kommer en pest, Aron offrar för att stilla Guds vrede
- Den röda kvigan

### Vandring: kap 20 - 21

- Vatten ur klippan: Mose får inte gå in i Kanaan
- Fiender besegras
- Folket klagar på maten - ormar kommer och biter dem - sätter upp en bronsorm för att bli botade (Jesus som kopparormen)

### Moabs hedar: kap 22 - 36

- Bileam - välsignar Israel
- Folket tillber andra gudar
- Folkräkning
- Arvslagar och högtider
- Löfteslagar
- Midjaniterna besegras - "det första heliga kriget"
- Kanaans gränser
- Landets framtid: levitiska städer, fristäder (kunde fly hit om man gjort något fel, eller blivit falskt anklagad), Selofhabs döttrar

## 5 Mosebok

Skiljer sig från 2 Mos där fokus är att Gud ger lagen. I 5 Mos är det mer att Mose predikar och lägger ut lagen. Han uppmanar folket att hålla lagen. 5 Mos fungerar som ett förbundsdokument.

### Predikan I - Repetition av Israels historia: kap 1 - 4

Ni har varit olydiga, men det finns en framtid. Håll lagen!

### Predikan II - Utläggning av lagen: kap 5 - 28

Shema - judiska tronsbekännelsen {{< bible "5 Mos" 6 4 9 >}}

Lagutläggning (många av punkterna har koppling till de 10 budorden):

- Tillbe inte på kanaanéernas heliga platser (som skydd mot avgudadyrkan)
- Avfall inte till andra gudar eller omoral
- Ren och oren mat samt tionde
- Skuld- och slavbefrielse på sabbatsåret
- Förstfödd boskap och olika högtider
- Auktoriteter (inkl kungen)
- Skydd av mänskligt liv
- Relationer mellan man och kvinna
- Ägande rätt
- Falskt vittnesmål
- Fuska i affärer
- Förbannelser och välsignelser

### Predikan III - Förbundsförnyelse: kap 29 - 30

Håll lagen

### Epilog - Moses sista dagar: kap 31 - 34

Mose uppmanar att läsa lagen vart sjunde år.

- Moses efterträdare utses vilket är Josua och Lagen.
- Moses sång
  - Gud är rättvis
  - folket är (ofta) illojala mot Gud
  - men Gud ska rädda dem
- Moses talar välsignelser över de tolv stammarna
- Moses dör

## Josua

I judisk tradition benämns Josua och domarbuockerna de tidiga profeterna. Författaren är anonym, likt andra historiska böcker i GT. Frasen "tills denna dag" pekar på att det har gått en tid sedan händelserna ägde rum. Kan vara deutronomisten som skrivit boken.

Det finns en nära koppling till pentateukens tema och precis som 4 och 5 mosebok fokuserar Josua på landet.

Centrala teman är:

- landet
- Guds närvaro och trofasthet
- Israels lydnad (erövring förutsätter trohet till förbundet)
- Mose lag {{< bible "Jos" 1 6 9 >}} {{< bible "Jos" 23 6 8 >}}
- Vila/ro {{< bible "Jos" 1 13 >}} {{< bible "Jos" 11 23 >}} {{< bible "Jos" 14 15 >}}
- Josuas goda ledarskap som en förebild {{< bible "Jos" 24 29 >}}. Josua är Moses efterträdare, men är mer som en general och statsman. Han fördelar landet i samarbete med folkets äldsta och arbetar systematisk. Josua är också folkets andliga ledare, t ex med under som att gå torrskodda över Jordan och med att han förnyar förbundet med Gud.

Josue hetter först Hoshea, men får namnet Josua av Mose "Herren räddar" och det finns en koppling till Jesus här. Intåget i kaanan kan ses som en frälsning för Israels folk.

Intåget i Kanaan finns inte i utombibliska källor, men det behöver inte vara konstigt eftersom man skrev om sitt eget folks segrar. Arkeologin ger inget tydligt stöd till erövringen. På Merneptahs segerstele från 1200-talet så nämns Israel som ett besegrat folk.

Erövringen kan ha skett genom:

- fredlig infiltration - gradvis inflyttning
- erövring utifrån, det finns kanske några stöd för att många städer raserats vid denna tiden. Josua säger bara att tre städer förstörs. Ett annat stöd för teorin är att Josua bok själv tyder på detta, men det finns också retoriska överdrifter. Det finns en spänning mellan att inta landet och ta det i besittning. Det går att förstå som att Josua skildrar principiella och övergripande segrar som låg till grund för vidare erövring.
- lokala inhemska upprop

### 1-12 erövringen av landet

### 13-22 uppdelningen av landet mellan de olika stammarna

### 23-24 Josuas avskedstal och förnyelse av förbundet

## Rut

Moabitiska Rut blir stammoder till David, vilket rimmar illa med en sentidare idealiserad bild.

Centrala teman:

- Gud leder i det vardagliga
- Guds trofasthet & mänsklig trofasthet
- främlingens plats i Israels historia
- utväljandet av David och hans familj

I judisk tradition placeras run inte efter domarboken utan placeras mellan ordspråksboken och höga visan och då en del av de fem festrullarna och läses under veckohögtiden.

Typologiskt kan det läsas ur ett kristet perspektiv med intressanta perspektiv på hedningar och Israel och att Moab friköper Rut.

# Kungadömet i Israel

# Samuelsböckerna

Skildrar en ny tid för Israel. En övergång av Gudstjänsten från Silo till Jerusalem. Man går från tillfälliga domare till kungar och från olika stammar till ett enat folk.

## 1 Sam 1-15 Samuel och Saul

## 1 Sam 16 - 2 Sam 8 Davidvs väg till makten

## 2 Sam 6-20 Davids regeringstid

Under kungadömet är profeternas roll vid hovet som Guds språkrör. Till exempel som Natan som tillrättavisar David efter hans affär med Batseba. Kungen har ett ansvar att lyda Guds vilja. Kungarna skildras negativt när de inte följer Guds vilja. Det är en monarki som förväntas vara underkastad Guds vilja och vägledning.

Guds löfte till David i kapitel sju lägger grunden för den fortsatta dynastin, men även till messianska förhoppningar och Israels teologi. Precis som förbundet med Abraham är detta inte ett villkorat förbund. De villkor som finns är för den närmsta tiden, men det messianska förbundet är ovillkorat. Det talas om kungen som Guds son. Och det finns en protomessianism i Guds löfte.

### Historieforskning

Det finns generellt få arkeologiska bevis för David och Salomo. Dan-inskriften har haft störst betydelse som uar från 850-talet f.Kr. som talar om Davids hus och är ett historiskt bevis för kung David och hans dynasti. Det finns en lämning från en egyptisk farao som beskriven Negev som en Davids höjder.

# Kungaböckerna

Sträcker sig över ca 500 år, från det att första templet byggs tills det att det rivs, från Israels storhetstid till katastrofen.

- Guds särställning - ende guden som är värd tillbedjan, Israels otrohet leder till exilen
- Monarkins misslyckande; till skillnad från andra texter från främre asien så kritiseras kungarna, och profeterna säger åt kungarna vad de ska göra.
- Profetians roll; profetians uppfyllelse påverkas av mänsklig respons
- Sanna och falska profeter
- Löftet till David
- Löftet till Abraham?

Genre: En teoligks berättande historieskrivning  
Skriven: Troligtvis någon gång mellan 560 f Kr och 538 f Kr
Källor: Troligtvis flera källor, t ex varje kungs krönika

Redigering: Dtr 1 (pre-josianskt material: deteurenomisktiskt material)
Dtr 2 (josia till exilen)

Invändningar är att motsägelsefulla texter kan förklaras på andra sätt, t ex genom narrativ spänning.  
Kungaböckerna är faktisk en enhetlig text och källorna bakom kan vi inte spåra
Många regenter nämns även i utombibliska källor
Många historiska händelser stämmer överens med utombibliska källor
Arkeologin bekräftar förekomsten av husgudar i Nordriket

## 1 Kung 1-11 Salamos regering

- David offentliggör Salomo kröning
- Salomo söker Gud i bön -> blir mycket vis och rik
- Salomo bygger templet, och ber om att Gud ska bo där

5 Mos 17:17-17
1 Kung 10:26-28

## 1 Kung 12-16 Rikets delning

Rehabeam blir kung i Sydriket
Jerobeam blir kung i Nordriket
"för Davids skull" finns det hopp för Juda

## 1 Kung 17 - 2 Kung 10 De två rikena; Elia och Elisa

Ahab är ond, både i sig själv, men också för att han tillåter det onda. Han är gift med de feniciska prinsessan Isebel som driver på att ta in baalsdyrkan. Som ett svar på ondskan kommer profeten Elia. Han är lite som en andra Mose därför att han möter Gud på Horeb. När han dör så dör han inte utan far upp till himlen i en vagn av eld, på samma sätt som man inte vet var Mose är begravd. Elia möter Baalsprofeterna på berget Karmel.

Hans efterträdare Elisa är lite som en andra Josua. Delar Jordan och slutför Elias uppdrag. Elisa plockar upp Elias mantel och ber om en dubbel arsvlott och gör sedan stora mirakler.

Jehu är en relativt god kung som får i uppdrag att döda Isebel, Ahab och Ahabs ättlingar så att Jerobeams ätt inte ska finnas kvar. Ska också döda baalsprofeterna och deras tempel. Han är den enda kungen i nordriket som inte är ond.

## 2 Kung 11-17 Israels sista tid

Kungarna är onda. Assyrien invaderar, deporterar och blandar befolkningen. ca 722 f Kr.

## 2 Kung 18-25 Judas tid

Hiskia var en jättebra kung som stoppade avgudadyrkan. Han sa att man skulle tillbe i Jerusalem, flörtade inte med Syrien. Följde Guds lag och när Assyrien invaderar så uppmanar Jesaja Hiskia att inte kapitulare, och Gud räddar också Jerusalem från den assyriska armén.

Manasse var en dålig kung som började med avgudadyrkan och att orena templet.

Josia är en bra kung som reformerar, förnyar förbundet, utrotar avgudadyrkan och firar påsk.

- Egypten ockuperar Juda
- Babylon tar över
- Juda gör uppror vilket leder till att folket förs bort i exil och templet förstörs 587

# Krönikeböcker

Ungefär samma period som Kungaböckerna. Krönikeböckerna är mer optimistiska än kungaböckerna. Teman är David, Salomo och templet. Böckerna dateras till efter 450 f Kr.

## 1 Krön 1 - 9 Adam till återkomsten (släktregister)

Israel och Judas härkomst. Kapitel 9 fokuserar på återkomesten för Juda och Benjamin men också Leviterna eftersom det är de som tjänstgör i templet.

## 1 Krön 10 - 2 Krön 9 David och Salomo

Saul är avfällingen och David är krigaren. David nämns i positivt ljus, hans problem nämns inte. Salomo nämns som den fredlige kungen, och inte heller hans problem nämns.

## 2 Krön 10 - 36 Rehabeam till återkomsten

Framförallt Judas kungar. Avslutas med att Koreshs edikt att judarna ska få återvända.

# Esra - Nehemja

Ursprungligen en bok. Utspelar sig direkt efter krönikeböckerna och Koreshs edikt. Folket bygger återvänder och bygger upp Jerusalems tempel och murar samt förnyar förbundet.

- Koresh edikt och en förteckning över vilka som återvänder.
- Folket börjar bygga upp templet men när de byggt platsen för brännoffer och lagt grunden så grät de gamla för de hade sett det gamla templet som var mer storslaget. Tempelbygget mötte motsånd från folket som bodde i landet, och Persiens kung motsatte sig byggandet av murarna.
- Profeterna Haggai och Sakarja uppmanar folket att fortsätta byggandet av templet.
- Templet invigs.
- Esra tar upp problemen med blandäktenskap och folket omvänder sig.
- Nehemja blir ledsen när han hör att Jerusalems murar ligger i ruiner och kommer tillabka för att bygga upp murarna. Han möter på motstånd, både internt och externt, men man lyckas bygga upp murarna.
- Esra föreläser lagen, folket ångrar sin synd och förbundet förnyas.

Dateras till åtminstone efter 430 f Kr. Många forskare tror att Nehemja skrev troligtvis det som tillskrivs honom i berättelserna.

## Esra 1 - 6 Återkomst och tempelbygge

## Esra 7 - 10 Esras uppdrag: Lagen och blandäktenskap

## Nehemja 1 - 7 Jerusalemns murar återuppbyggs

## Nehemja 8 - 10 Förnyelsen av förbundet

## Nehemja 11-13 Invigning av murarna och andra reformer

# Ester

Utspelar sig i Persien och är en diasporaberättelse om judars situationer i främmande länder. Ester är den enda bibelboken som aldrig nämner Gud. Är en fristående berättelse som inte nämner vad som händer i Juda.

I apokryferna finns det tillägg till Ester och Septuaginta har en något annorlunda version av Ester. Teologiska skillnaden är att i Septuaginta är det Gud som gör allt, till skillnad från SFB där Gud inte nämns. I Septuaginta finns det beskrivet visioner som liknar de som beskrivs i Daniels bok och kungen Ahasveros beskrivs som gudfruktig.

Det som talar för att Ester är en historisk text, och bara inte en allmänn berättelse, är att boken, så långt vi vet, är historiskt korrekt. En invändning mot att den är historisk är att det är många fantastiska sammanträffanden. En annan invändning är att 75 000 perser dödas, men det finns inga utombibliska bevis för det. Gengren liknar komedi, vilket också skulle tala mot att det är en historisk text.

## Ester 1 - Drottning avstätts

## Ester 2 - Ester blir drottning och Mordekai blir hjälte

## Ester 3 - Hamans onda plan

## Ester 3 - Esters dilemma

## Ester 5 - Esters festmåltid

## Ester 6 - Mordekais belöning

## Ester 7 - Hamans död

## Ester 8 - Judarnas upprättelse

## Ester 9 - Purim

## Ester 10 - Mordekais makt
